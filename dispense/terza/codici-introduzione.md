---
layout: page
title: "Codici: Introduzione"
permalink: /dispense/terza/codici/introduzione/
---

Lo scopo della comunicazione è lo scambio di un'informazione. Questo scambio può avvenire tra qualsiasi tipo di essere: umano, animale, vegetale. Per gli esseri umani, la comunicazione avviene attraverso il linguaggio, sia in forma orale che scritta.

Tre proprietà fondamentali della comunicazione:

**1. Parzialità:** una comunicazione non trasmette mai la realtà completa, ma solo una sua **parte**.

Ad esempio, quando vediamo un cane che sta correndo, possiamo dire: _"Guarda c'è un cane che corre"_. Ma questa non è una descrizione completa della realtà:

- Chi è quel cane?
- Verso dove corre?
- Quanto veloce?
- Di che razza è?

**2. Interpretabilità:** una comunicazione ricevuta da due diversi soggetti potrà essere interpretata **diversamente**.

Rispetto all'esempio del cane, ogni ricevente potrà immaginarsi diversi scenari:

- Un cane che corre in mezzo alla strada.
- Un cane che corre sul marciapiede.
- Uno può immaginarsi un Dobermann, un altro un Chihuahua.

**3. Limitatezza:** una comunicazione potrà essere effettuata utilizzando un numero finito di simboli.

Le parole usate saranno limitate a quelle della lingua. La limitatezza nel caso degli esseri umani è dovuta alla possibilità di poter conoscere solamente un numero limitato di parole.

---

## Esempio: Tom e Wu

In un bar ci sono due studenti di informatica, un inglese di nome Tom ed un cinese di nome Wu, entrambi parlano solamente le proprie lingue. Tom vuole comunicare a Wu il numero **sette**.

Per fare questo Tom prende un dizionario Inglese-Cinese e cerca il termine «seven», trovando «qī»:

```
Tom  →  «seven»  →  [dizionario]  →  «qī»  →  Wu
```

Adesso Tom vuole comunicare **mela**, e lo fa con lo stesso dizionario:

```
Tom  →  «apple»  →  [dizionario]  →  «píngguǒ»  →  Wu
```

Ricapitolando:

|         | sette                | mela                   |
|---------|----------------------|------------------------|
| Tom     | «seven»              | «apple»                |
| Wu      | «qī»                | «píngguǒ»             |

---

## La lingua è un codice?

Ma quando Wu ascolta «píngguǒ» gli sorge un dubbio:

> Tom intende il frutto? Oppure intende l'azienda Apple?

Essendo entrambi studenti di informatica, il dubbio è lecito. Questo problema può presentarsi con qualsiasi termine.

**Conclusione:** per capire il **significato** di un termine non basta il termine stesso. Ogni termine è interpretabile a seconda del contesto, del tono e di altri fattori.

- **sette** è poco interpretabile (ma può sempre confondersi col film di David Fincher).
- **mela**, soprattutto se detto da un inglese ad un cinese, entrambi informatici, è molto interpretabile.

Nel linguaggio l'interpretabilità è considerata anche un vantaggio. In informatica no:

> Ogni termine in informatica deve avere un significato preciso, ovvero **non interpretabile**.

Quando un linguaggio è definito da termini ognuno con un preciso e non-interpretabile significato, viene detto **codice**.
